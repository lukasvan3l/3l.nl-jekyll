---
layout: post
title: Wel een kind, géén eigen auto?!
image: assets/images/greenwheels-1.png
tags: [ family ]
---

Ja, ik moest zelf ook even aan het idee wennen. Stiekem dacht ik: een kind is een goed excuus om eindelijk eens een eigen auto te kopen! In gedachten ging de keuze alleen nog tussen een mooie BMW 1, of toch een grotere stationwagon…

Maar Hester bleef standvastig geloven dat een auto een duur en onderhoud intensief apparaat is. En dat kan ik moeilijk ontkennen. Maar ja, we willen toch wel af en toe naar het strand, of bij iemand op visite. En op een gegeven moment, inshallah, weer eens op wintersport.

Maar inmiddels hebben we daar een draai in gevonden. De truc zit hem in de volgende combi:

{% include image.html file="greenwheels-1.png" %}

## Een paar uur op pad: Greenwheels
Ik woon midden in de randstad, en de greenwheels auto’s liggen voor het oprapen. Twee staan op wandelafstand, nog eens twee op vijf minuten fietsen van huis. Met zo veel keus is er altijd wel een auto beschikbaar, zelfs voor de last-minute boeker die ik vaak ben.

Greenwheels werkt super fijn. Op de website reserveer je een auto, dat kan al per direct, en voor minimaal een uur. Met de app op je telefoon kun je vervolgens de auto open en dicht doen. In de auto ligt een tankpas, je betaalt een vast bedrag per kilometer. Omdat ik vaak maar kleine afstandjes rij, hoef ik niet eens te tanken. Pas als de tank minder dan 1/4 vol is, moet je tanken. En ze hebben kleine vw up’jes, maar ook stationwagons. In beide past m’n kinderwagen makkelijk :)

Kosten: €10 per maand + €4 per uur + €0.25 per km. (meer)

{% include image.html file="greenwheels-2.png" %}

## Dagje / weekendje weg: Bo-Rent
[Een auto voor €14.50 per dag](https://www.borent.nl/auto-huren/), daar kan Greenwheels niet tegenop. Maar daarvoor moet ik wel een stukje verder fietsen, en in de rij staan om formulieren in te vullen. En het is een Toyota Aygo, niet de riantste der auto’s.

{% include image.html file="greenwheels-3.png" %}

## Op vakantie: Snappcar
En natuurlijk hoort een deelauto platform ook in dit rijtje. Want voor een langere vakantie wil ik wel een beetje ruimte en luxe. En die zijn juist op dit soort platforms goed vertegenwoordigd, dus trek ik er met een lekkere stationwagon op uit. Bijvoorbeeld [deze BMW3 voor €200 per week](https://www.snappcar.nl/auto-huren/auto/bmw-3%20serie%20touring/cbc8bde1-87f2-4dc2-8306-b28813574c12).

> Bij snappcar klopt de beschikbaarheid vaak niet, en moet je meerdere auto’s aanvragen voordat je er eentje vindt die daadwerkelijk lukt.

Het mooiste van geen eigen auto is dat je er geen zorgen over hebt. Nooit naar de garage, niet schoonmaken, geen parkeerplek zoeken, etc. En omdat er nog wel een beetje drempel is, stap ik ook nog wel eens met de draagzak op de fiets.

Kortom, beter voor m’n portemonnee, het milieu, en zelfs ook mijn conditie.