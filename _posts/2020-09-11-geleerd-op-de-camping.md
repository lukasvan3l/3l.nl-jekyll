---
layout: post
title:  Geleerd op de camping
image: assets/images/geleerd-op-de-camping-2.jpg
show_feature_image: false
tags: [ ehs, family ]
---

Nog een kleine maand en dan staan we **niet** meer op de camping! Na drie maanden is dat toch wel even een fikse change of scenery. En daar ben ik al een beetje bij aan het stilstaan.

Ik verheug me echt op allemaal kleine luxes. Een douche waar geen muntjes in hoeven. Een afwasmachine. Een aanrecht waar de kinderen niet bij kunnen. Een muur tussen onze slaapkamer en die van de kinderen. Samen met Hester onder één deken, ipv allebij een eigen mummy slaapzak :(

Ik heb wel veel geleerd op de camping. Over mindset bijvoorbeeld. We hebben bij elkaar zeven weken op camping Quadenoord gezeten. Eigenlijk hebben we het daar helemaal niet zo naar ons zin gehad. Het is best diep in het bos, dus weinig zonlicht drong er door tot onze tent. Voor kinderen is er één zielig glijbaantje, en de camping trekt daardoor ook weinig andere kinderen. Dus mijn kinderen waren toch veel op papa en mama gewezen om zich te vermaken.

Maar na een week of zes kwamen we er achter dat er naast de campingplekken ook nog immens veel seizoensplekken waren. Die waren een paar km verderop, en daar stonden mensen die er dus een seizoen, of vaak meerdere jaren al, hun plekje hadden. Sommigen stonden net zo lang als wij op een camping, maar omdat dit voor hen een long-term investering was, hadden ze er echt iets moois van gemaakt. Je zag daar boomhutten, zelfgegraven zandbakken, een grote koepeltent met laminaat en een eikenhouten tafel erin, sta-hoogte buitenkeukens, bamboe doucheruimtes, etc. 

{% include image.html file="geleerd-op-de-camping-1.jpg" caption="" %}
{% include image.html file="geleerd-op-de-camping-3.jpg" caption="" %}
{% include image.html file="geleerd-op-de-camping-4.jpg" caption="" %}

Toen ik dat zag besefte ik me het verschil in mindset. Wij waren onze tijd aan het uitzitten. We konden er niet van genieten, vergeleken met deze lui die het er prachtig naar hun zin hadden.

Ik ben best flexibel, en dat is me vaak van pas gekomen in de constant veranderende wereld om ons heen de afgelopen maanden. Maar misschien komt mijn flexibiliteit meer van uithoudingsvermogen dan van positivisme. Nu althans. Ik ben liever iemand die het mooiste maakt van de gegeven omstandigheden. Maar dat lukt me nu eventjes niet.

Geinspireerd, hebben we nu wel een lekker warm kacheltje in de tent gezet :)

{% include image.html file="geleerd-op-de-camping-2.jpg" %}
