---
layout: post
title:  Uitleg
image: assets/images/uitleg-1.jpg
show_feature_image: true
tags: [ ehs ]
---

We zijn moeilijke keuzes aan het maken. Een bijkomende complexiteit is dat veel mensen die ons dierbaar zijn er andere meningen op na houden. Een leerpad voor ons, om onze eigen keuzes te maken, ons eigen plan te trekken.

Dat betekent niet stoppen met luisteren. We krijgen veel goede tips door te luisteren. Maar uiteindelijk is het ónze keuze en moeten wíj een beslissing nemen en daar achter staan.

Ik merk nog vaak dat ik verantwoording aan de buitenwereld aan het afleggen ben. Dat hoeft niet. Lukas, dat hoeft niet. Je doet het goed.

> Geef uitleg, geen verantwoording

Onze dierbaren willen wel weten waar we mee bezig zijn, welke kant het op gaat. En ik heb het wel nodig om hier over te praten. Over het proces en de keuzes. De kritische noten die ik terug hoor helpen me mijn beeld scherper te krijgen. Maar vermoeiend is het wel. We hebben verschillende behoeften uit het gesprek, die soms botsen.

Vanmiddag had ik een woordenwisseling met Hester. Omdat ik een pad zie die we nog niet ver genoeg bewandeld hebben. We verwachten te weten waar het pad toe zal leiden, maar zeker weten doen we het niet. Tijdens het opschrijven van de bewandelde paden kwam ik er achter dat we hier nog wat stappen kunnen zetten. Even alles logisch op een rijtje zetten, dat helpt mij om grip te krijgen.

En daarnaast, ik moet ook aan mezelf denken. Vorige maand ben ik door mijn rug gegaan. Zal vast ook iets met mijn thuiswerkplek en sportloze coronatijd te maken hebben, maar grotendeels wijdt ik het aan stress. Teveel last op mijn schouders. En verantwoording is een grote last die van mij wel wat minder mag zijn.

Lukas, je doet het goed.
