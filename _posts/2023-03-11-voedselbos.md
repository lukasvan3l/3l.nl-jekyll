---
layout: post
title: Voedselbos De Glind van start
image: assets/images/voedselbos-1.jpg
show_feature_image: true
tags: [ voedselbos ]
---

Twee maanden geleden vroeg mijn achterbuurman zich af wat hij met z'n achtertuin van bijna een hectare kon doen. Vroeger landbouwgrond, nu grazen er alleen wat schapen van een boer uit het dorp. Het idee ontstond om er een voedselbos van te maken.

Het idee van een voedselbos is dat er verschillende bomen, struiken, kruiden en wortels samenwerken om op een duurzame manier voedsel voort te brengen. Géén kunstmest of bestrijdingsmiddelen, wél het hele jaar door gezonde groenten, fruit en noten oogsten. Daarbij is een voedselbos ook geweldig voor de biodiversiteit, en werkt het als een kolossale spons om water in op te vangen en vast te houden.

Genoeg redenen om een voedselbos te beginnen. Maar stiekem doen we het vooral voor de gezelligheid. Want het is wel erg leuk om in het weekend de schep te pakken, een plan te verzinnen en aan de slag te gaan. Zo zijn er al een paar honderd bomen de grond in gegaan, houtwallen neergezet, en hadden we vanmiddag de feestelijke opening van de speelhut voor de kinders.

{% include image.html file="voedselbos-2.jpg" caption="speelhut op voedselbos de glind" %}

Wat je er op dit moment ziet groeien zijn trouwens nog geen voedselbomen. We hebben nu een allegaartje geplant van bomen die het proces om van een grasland naar bos te gaan kunnen versnellen. Snelle groeiers die wind- en zon beschutting kunnen bieden voor de planten die we echt willen hebben, en de bodem van leven gaan voorzien.

Heerlijk project om de mooie lentedagen mee te vullen!
