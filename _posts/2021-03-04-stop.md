---
layout: post
title: "Stop."
image: assets/images/stop-2.jpg
show_feature_image: true
tags: [ ehs ]
---

We zijn al een tijd in zee met een "EHS coach", Carolien. Zij is zelf ook gevoelig voor straling en helpt al 23 jaar anderen bij het omgaan met deze aandoening. Zij is nu op het spoor gekomen van een mogelijke therapie om de klachten te laten verminderen. Ze is er zelf al een tijdje mee bezig en ze zegt dat haar klachten zienderogen minder worden. Hier is Hester recent ook mee van start gegaan.

Het gaat om het Dynamic Neural Retraining System, van Annie Hopper. Als je het hele verhaal wilt horen, kijk deze introductie. Skip anders naar mijn samenvatting eronder ;)

{% include youtube.html id="KVsR7bdvt3A" %}

## TL;DR

In het verhaal dat Annie Hopper over zichzelf vertelt zitten veel raakvlakken met dat van Hester. Heftige stralingsgevoeligheid, maar ook een gevoelige spijsvertering (Hester eet al een jaar geen gluten, geen lactose, alleen gefermenteerde noten, etc...), gevoeligheid voor geuren (we hebben lang gezocht naar een verf waar ze niet dubbel van lag). De klachten hebben allemaal gemeen dat het om verstoorde zintuigen zijn, en daar is deze theorie op gericht.

Hopper stelt dat dit komt door een disfunctioneren van het [limbisch systeem](https://nl.wikipedia.org/wiki/Limbisch_systeem). Het limbisch systeem is te gevoelig afgesteld en vertelt je lichaam dat je in een constante staat van paraatheid moet zijn. Wanneer er kleine hoeveelheden giftige stoffen worden waargenomen, reageert het lichaam alsof dit een bijna fatale dosis is. In de natuur is het handig dat als jij in een levensbedreigende situatie zit, je zintuigen scherper worden. Het lijkt alsof Hester permanent in die staat verkeert.

## Herkenning

Deze theorie herkennen we wel. Onze Leidse huisarts zei dat Hester haar zintuigen te gevoelig staan afgesteld. Een behandeling wist hij niet.

Een bevriend psychiater stelde dat de amygdala (onderdeel van het limbisch systeem) teveel stress hormoon af geeft. Haar advies was een antidepressiva om de amygdala tot rust te brengen. Dit overwegen we al een tijdje, maar de ervaring leert dat als er mogelijke bijwerkingen van een medicijn zijn, Hester ze allemaal voor haar kiezen krijgt. En dat kan bij een antidepressiva best heftig zijn.

Maar, beide theorieen komen overeen met Hopper haar verhaal, dat is heel bemoedigend. En de Annie Hopper methode klinkt een stuk minder heftig dan een antidepressiva. Tenminste, toen we in januari kozen voor deze therapie wisten we niet meer dan dat het een uur brain training / meditatie per dag zou kosten, voor minimaal een half jaar. Maar in ieder geval worden er geen gekke chemicalieen aan het lichaam toegevoegd.

## Het dansje

Inmiddels zijn we een maand verder. Hester doet trouw haar dagelijkse dansje. Ik zal proberen een beeld te schetsen. Een belangrijk onderdeel is het herkennen en doorbreken van gedachten "loops". Gedachten die maar door blijven malen en nergens heengaan behalve hun eigen negatieve spiraal. Als je zo'n gedachte kan herkennen, kan je hem ook stoppen. Wat Hopper aanleert is een gesprek met jezelf waarbij je je eigen gedachten tot de orde roept (*"Stop, stop, stop."*), vervolgens jezelf een compliment geeft dat je deze negatieve gedachte in de kiem gesmoord hebt, en daarna een positieve emotie triggert door een toekomstige herinnering te beleven.

Dit houdt je gefocust op de toekomst in plaats van het verleden. En zorgt dat je meer positieve dan negatieve emoties ervaart.

## Programmeren

Dat laatste is belangrijk. Je hersenen zijn zo gemaakt dat ze faciliteren waar je veel gebruik van maakt. Als jij vaak blij bent, dan maken je hersenen het je makkelijk om blij te zijn. Maar als jij een tijd lang gefrustreerd bent geweest, dan maken je hersenen het je makkelijk om die frustratie te blijven ervaren, ook al is daar geen noodzaak meer voor. Om dat te herprogrammeren moet je een tijd lang heel bewust met dit soort gedachten en emoties omgaan, totdat een nieuw patroon is ingesleten.

Nog zoiets: niet teveel over je trauma's praten, want daardoor herbeleef je ze. En hersenscans tonen aan: het herleven van een herinnering is bijna hetzelfde als de originele ervaring. In weze ben je je trauma dus nogmaals aan het beleven, met alle bijbehorende emoties. Dat werkt natuurlijk averechts.

{% include image.html file="stop-1.jpg" %}

## Hester's aanpak

Hester zou Hester niet zijn als ze het niet een stapje verder zou brengen. In haar zoektocht naar gezondheid is ze ook [Dr Joe Dispenza](https://drjoedispenza.com/) tegengekomen, en [Vilna van Betten](https://vilna.nl/). Beiden hebben weer een interessante kijk op de samenhang tussen lichaam en geest, en Hester weet ze allemaal te combineren tot rituelen die haar dagelijks helpen.

Ik zie het gebeuren. Ze gaat hier niet alleen "beter" uit komen, maar sterker, krachtiger, authentieker. Getransformeerd. Kom maar op met die toekomst!
