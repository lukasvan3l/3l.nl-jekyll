---
layout: post
title: Toerskiën, maar dan met een snowboard
image: assets/images/splitboard-2.jpeg
tags: [ hobby ]
---

Splitboarden noemen ze dat. En ik ga het komend weekend doen in Oostenrijk.

{% include image.html file="splitboard-1.jpeg" %}

Een splitboard is een snowboard uit twee delen, die je op twee manieren kan gebruiken. Wanneer je ze los van elkaar maakt, en de bindingen er in de lengte op zet, zijn het net brede ski’s. Onder die ski’s kun je stijgvellen plaatsen, en dan kun je ermee door de diepe poedersneeuw omhoog wandelen.

Boven op de berg aangekomen maak je de twee delen aan elkaar, en zet je de bindingen er dwars op. En zo heb je weer een snowboard waarmee je lekker naar beneden kan knallen.

Eigenlijk dus het perfecte materiaal om mee backcountry off-piste te gaan. En dat is precies waar ik naar op zoek was. De trip van vorig jaar beviel goed, en deze keer ga ik de berg op zónder board op mijn rug.

{% include image.html file="splitboard-2.jpeg" %}

Ik ben dus op zoek gegaan naar een georganiseerde splitboard reis, en kwam [deze lijst met mogelijkheden](http://splitboardshop.nl/gidsen-reizen-en-cursussen/) tegen op splitboardshop.nl. Ripstar stond al langer op mijn lijst, maar ik kreeg het idee dat je daar al e.e.a. aan ervaring nodig had om mee te gaan. Uiteindelijk gekozen voor de [Bergans Freeride Experience](https://www.bergansfreerideexperience.nl/), een lang weekend met een gids en groep van max 6 personen de berg op.

En Ripstar? Die is nog niet afgeschreven hoor! In april is er een [Splitboard weekend Weißsee](http://ripstar.nl/snowboard/reizen/splitboard/splitboard-weekend-wei%C3%9Fsee.html). Wie weet bevalt komend weekend zó goed, dat ik die ook gewoon nog mee pak :)

Board on!

{% include image.html file="splitboard-3.jpeg" %}
