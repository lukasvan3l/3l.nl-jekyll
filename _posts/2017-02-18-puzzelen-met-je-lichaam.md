---
layout: post
title: Puzzelen met je lichaam
image: assets/images/puzzelen-1.jpeg
tags: [ hobby ]
---

Sinds [Kunststof](http://www.boulderhalkunststof.nl/) open is, de nieuwe boulderhal in Leiden, kom ik daar regelmatig. Ik had al wat ervaring met klimmen, dus toen ik met boulderen begon kon ik al op die basis terugvallen. Inmiddels boulder ik 5C/6A, waar ik best tevreden mee ben. Maar afgelopen weken heb ik toch mijn theorie een beetje bijgespijkerd met een [Basis Techniek cursus](http://www.boulderhalkunststof.nl/cursussen/). En daar deel ik even een paar snippets van.

## Wat is boulderen?
Bij het boulderen klim je een route tot maximaal 4 meter hoog. Je wordt niet gezekerd, als je valt dan land je op een dikke mat. De routes zijn vaak creatief opgesteld, waarbij je een of meerdere technieken optimaal moet inzetten om het einde te halen. Eigenlijk is het een soort puzzelen met je lichaam.

{% include image.html file="puzzelen-1.jpeg" caption="Puzzelen met je lichaam! (foto Pepijn van der Linden tijdens KUNST | WERCK)" %}

> Voor boulderen is geen klimgordel, klimpartner of klimdiploma nodig. Dit maakt de sport erg laagdrempelig. Ook beginners kunnen zich uitstekend vermaken.

## Klimtechniek
De belangrijkste regels in het klimmen geldt ook voor boulderen: **spaar je kracht** en **behoud je balans**. En dan handig om te weten dat je armspieren altijd de bottleneck zijn. Been en torso spieren zijn veul sterken. Hier een paar tips om je armen te ontlasten:

{% include image.html file="puzzelen-2.jpeg" caption="Zie die gestrekte arm! (foto Pepijn van der Linden tijdens KUNST | WERCK)" %}

* Houd je **zwaartepunt boven je voeten**. Als die naast je voeten zit, heb je je armen nodig voor balans.
* Een techniek om dit te bereiken is **indraaien**. In plaats van een knie links en een knie rechts van je heup te plaatsen, plaats je ze beide aan een kant waardoor je je heupen echt tegen de muur aan kan krijgen.
* Als je aan een arm hangt, **houd je arm gestrekt**. Je gebruikt dan niet de spieren maar “hangt” juist in de pezen, wat je nauwelijks kracht kost.
* Gebruik je torso: als je een handgreep wil pakken die net buiten bereik is, **draai je lichaam zodat je er bij kunt**, in plaats van jezelf op te trekken er naartoe.
* Als je je voet op een grote greep plaatst, doe dat zo ver mogelijk van de muur af, zodat je gemakkelijker je zwaartepunt (heupen) tussen je voet en de muur kan krijgen.

## Bouldertechniek
Specifiek voor boulderen zijn ook een aantal hele creatieve technieken om in te zetten. De **kneebar** bijvoorbeeld, waarbij je je knie onder een element haakt om zo beide handen vrij te hebben.

{% include image.html file="puzzelen-3.jpeg" caption="Bat-hang (foto Jasmijn van der Lee tijdens KUNST | WERCK)" %}

In wat ingewikkeld routes kom je vaak een toe-hold of heel-hold tegen. In plaats van je voet óp zo’n greep te zetten, haak je hem er achter met je teen of hiel. De extreme versie hiervan is de bat-hang, waarbij je de wreef van beide voeten gebruikt om aan een greep te hangen.

Heb je er ook zo’n zin in gekregen? Kom eens langs bij [Boulderhal Kunststof](http://www.boulderhalkunststof.nl/)!