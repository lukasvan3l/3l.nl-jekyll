---
layout: post
title:  Huizen
image: assets/images/huizen-1.jpg
# show_feature_image: true
tags: [ ehs ]
---

Gelukkig hebben we een plan. En zijn we stappen aan het maken om daar te komen. Stap 1 in het plan is een geschikt huis te vinden en daarheen te verhuizen. Afgelopen week hebben we al zes bezichtigingen gehad, en voor komende week staan er ook weer drie gepland.

Hoe dat werkt: we zoeken op funda huizen die op fietsafstand van onze camping liggen, waar weinig [zendmasten](https://antenneregister.nl/Html5Viewer/Index.html?viewer=Antenneregister_extern) en [hoogspanningslijnen](https://webkaart.hoogspanningsnet.com/index2.php#10/52.1640/5.3514) in de buurt staan. Als we een geschikt huis zien, rijd ik er in de auto langs om de magneetvelden te meten met mijn trouwe detectortje. En natuurlijk even met gezond verstand naar het huis kijken. Als dat allemaal OK is, dan plan ik een bezichtiging en fietst Hester erheen om binnen te kijken en te voelen.

{% include image.html file="huizen-1.jpg" caption="Een transformatorkastje geeft diep rood op magneetvelden" %}

We hebben in Noordwijkerhout (duinen), Driebergen (Utrechtse Heuvelrug) en Renkum (zuid Veluwe) op de camping gestaan, en bij allemaal dit riedeltje gedaan. Telkens ietsje verder van ons huidige huis in Leiden af, want het liefst blijven we in de buurt van mijn werk, en vrienden en familie. Maar "het" huis hebben we nog niet gevonden, dus we verplaatsen wel steeds een stukje verder. De volgende lokaties zijn oost Veluwe, onder Apeldoorn, of noord Veluwe, tegen Zwolle aan. Die plaatsen zijn wat verder weg, maar wel grotere kans op een vrijstaande woning ipv een hoekhuis.

{% include image.html file="huizen-2.jpg" caption="Een kanshebber van volgende week, 15km van Amersfoort" %}

De zoektocht wordt wat concreter, gelukkig. En een tof huis zoeken is stiekem best wel leuk :) Maar hopelijk duurt het niet al te lang meer, want wonen in een tent ben ik na twee-en-een-halve maand wel zat...
